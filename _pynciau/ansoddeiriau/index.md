---
layout: post
title: Ansoddeiriau
permalink: ansoddeiriau/
---

Ansoddair yw gair sy'n disgrifio enw.

---

### Treiglo

**Mae ansoddeiriau yn treiglo'n feddal ar ôl enw <span style="color: red">benywaidd</span>**. Os bydd mwy nag un ansoddair yn dilyn enw beywaidd unigol, yna bydd pob un ohonynt yn treiglo'n feddal.

Enghreifftiau:

> <span style="color: blue">Ci</span> brown ond <span style="color: red">cath</span> **f**rown.

> <span style="color: blue">Bachgen</span> tal ond <span style="color: red">merch</span> **d**al.

> <span style="color: blue">Pwll</span> pur gwyrdd diddorol ond <span style="color: red">afon</span> **b**ur wyrdd **dd**iddorol.

Ond, nid ydym yn treiglo **d** ar ôl **s** gyda *nos*, *ewyllys*, ac *wythnos*.
Hefyd, nid yw **braf** yn treiglo ar ôl enw benywaidd.

> Nos <u>d</u>a

> wythnos <u>d</u>iwethaf

> merch <u>b</u>raf

<br>

---

### Ffurfiau lluosog a benywaidd

Mae gan rhai ansoddeiriau ffurfiau lluosog:

| Unigol | Lluosog                  |
|--------|--------------------------|
| arall  | <u>e</u>r<u>ai</u>ll     |
| budr   | budr<u>on</u>            |
| bach   | b<u>y</u>ch<u>ain</u>    |
| byr    | byr<u>ion</u>            |
| coch   | coch<u>ion</u>           |
| crwn   | cr<u>y</u>n<u>ion</u>    |
| cryf   | cryf<u>ion</u>           |
| dirgel | dirgel<u>ion</u>         |
| du     | du<u>on</u>              |
| estron | estron<u>iaid</u>        |
| garw   | g<u>ei</u>rw             |
| glas   | gl<u>ei</u>s<u>ion</u>   |
| gorau  | goreu<u>on</u>           |
| gwyn   | gwyn<u>ion</u>           |
| hir    | hir<u>ion</u>            |
| ifanc  | if<u>ai</u>nc            |
| marw   | m<u>ei</u>rw             |
| meddw  | meddw<u>on</u>           |
| tlawd  | tl<u>o</u>d<u>ion</u>    |
| truan  | tru<u>ei</u>n<u>iaid</u> |
| trwm   | tr<u>y</u>m<u>ion</u>    |
|--------|--------------------------|

Enghreifftiau:

> Person arall ond pobl eraill.

> Plât crwn ond platiau crynion.

> Peth bach ond pethau bychain.

Yn llai cyffredin, mae gan rhai ansoddeiriau ffurfiau <span style="color: red">benywaidd</span>:

| Gwrywaidd | Benywaidd |
|-----------|-----------|
| bach      | bechan    |
| byr       | ber       |
| crwn      | cron      |
| cryf      | cref      |
| dwfn      | dofn      |
| gwyn      | gwen      |
| gwyrdd    | gwerdd    |
| melyn     | melen     |
| tlws      | tlos      |
| trwm      | trom      |
|-----------|-----------|

Enghreifftiau:

> <span style="color: blue">Adroddiad</span> byr ond <span style="color: red">priodas</span> **f**er.

> <span style="color: blue">Ymateb</span> cryf ond <span style="color: red">dadl</span> **g**ref.

> <span style="color: blue">Plentyn</span> tlws ond <span style="color: red">merch</span> **d**los.

> <span style="color: blue">Môr</span> dwfn ond <span style="color: red">nant</span> **dd**ofn.

<br>

---

### Graddau ansoddeiriau

Yn Gymraeg mae pedair *gradd* i ansoddair, a ddefnyddir hwy er mwyn cymharu.
Mae dwy ffordd o ffurfio graddau cymhariaethol, un ar gyfer ansoddeiriau byr (unsill fel arfer), a ffordd arall ar gyfer ansoddeiriau hirach:

| Gradd           | Ansoddair byr | Ansoddair hir   |
|-----------------|---------------|-----------------|
| y radd cysefin  | tal           | diddorol        |
| y radd gyfartal | cyn daled â   | mor diddorol â  |
| y radd gymharol | talach na     | mwy diddorol na |
| y radd eithaf   | talaf         | mwyaf diddorol  |
|-----------------|---------------|-----------------|

<br>

Mae gradd gyfartal ansoddeiriau byr yn llai cyffredin, a gellir hefyd defnyddio *"mor dal â"*.
Dyma rhai graddau cyfartal ansoddeiriau byr:

| Ansoddair | Y radd cyfartal     |
|-----------|---------------------|
| bach      | cyn *lleied* â      |
| coch      | cyn *goched* â      |
| cyflym    | cyn *gyflymed* â    |
| cyfoethog | cyn *gyfoethoced* â |
| da        | *cystal* â          |
| drwg      | *cynddrwg* â        |
| du        | cyn *ddued* â       |
| eang      | cyn ehanged â       |
| gwan      | cyn *wannad* â      |
| gwyn      | cyn *wynned* â      |
| oer       | cyn *oered* â       |
| rhad      | cyn *rhated* â      |
| sal       | cyn *saled* â       |
| tal       | cyn *daled* â       |
|-----------|---------------------|

Enghreifftiau:

> cyn lased â'r awyr

> cyn goched â **th**ân

> cyn ddued â'r fagddu

Mae gan rhai ansoddeiriau cymhariaethau afreolaidd:

| Cysefin | Cyfartal     | Cymharol | Eithaf   |
|---------|--------------|----------|----------|
| bach    | cyn lleied   | llai     | lleiaf   |
| da      | cystal       | gwell    | gorau    |
| drwg    | cynddrwg     | gwaeth   | gweithaf |
| hawdd   | cyn hawsed   | haws     | hawsaf   |
| hen     | cyn hyned    | hŷn      | hynaf    |
| hir     | cyhyr        | hwy      | hwyaf    |
| ifanc   | cyn ieuanged | iau      | ieuaf    |
| isel    | cyn ised     | is       | isaf     |
| mawr    | cymaint      | mwy      | mwyaf    |
| uchel   | cyfuwch      | uwch     | uchaf    |
|---------|--------------|----------|----------|

<br>

***Noder:*** Mae ffurf cymharol rhan fwyaf o lliwiau yn rheolaidd: *e.e. melyn, cyn felyned, melynach, melynaf*. Ond, mae *llwyd*, *porffor*, a lliwiau bethyg megis *pinc* yn defnyddio graddolyn: *e.e. pinc, mor binc, mwy pinc, mwaf pinc*.
